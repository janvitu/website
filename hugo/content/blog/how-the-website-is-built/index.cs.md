---
title: "Jak se dělá web"
summary: "Tedy zkusit to můžete, ale potom bude i grafika přizpůsobena textům a ne vašim zákazníkům a uživatelům."
publishDate: 2023-03-28
tags:
  - process
  - product
---

O tom jak vznikají weby ví mnoho lidí stejně, jako já o řízení letadla – tedy skoro nic. To ale nevadí, ale jen dokud web nechcete. V takovém případě se hodí mít základní znalosti o tom, jak web vzniká: co vše je pro tvorbu stránek potřeba, jak na sebe navazují jednotlivé fáze, kdo za co zodpovídá a na koho je možné se obrátit nebo kdo se na co specializuje.

Mít základní znalosti o tom, jak se dělá web vám ušetří hodně času a taky peněz – a možná i nervy.

Udělat web není nic jednoduchého. Chcete web? Čeká vás dost práce.

## A jak se teda ten web dělá?

Všechno má svou logickou posloupnost a taky čas.

Stejně jako u stavby domu je nejprve dobré udělat základy a pak stavět zdi, tak i u webu není dobré předbíhat jednotlivé fáze – a vytvářet třeba obsah, když ani nevíte pro koho ho vytváříte.

Tedy zkusit to můžete, ale potom bude i grafika přizpůsobena textům a ne vašim zákazníkům a uživatelům.

Web vzniká v těchto 7 krocích:

1. Brand
2. Analýza
3. Klienti & Uživatelé – Persony
4. Prototyp – UX Design
5. Podoba – UI Design
6. Obsah – Texty
7. Testování – QA

Samozřejmě na pořádný web – web který prodává – tak je potřeba mít pořádný profíky a prachy.

## Pozice brandu

Skoro všichni dělají brand tak podle citu. To ale začne být problém ve chvíli, kdy na něčem takovém chcete postavit produkt nebo web.

Málo kdo má svou značku vyřešeno do posledního detailu a vy jí taky mít nemusíte – ale je dobré mít, alespoň základní věci vyřešené.

Kdo vlastně jste? Koho vaše značka oslovuje? Co jí odlišuje od ostatních? Co je vaší značkou a co značka symbolizuje? Co nabízí? Proč značka existuje? Jak vaši značku vnímají druzí?

Tohle všechno jsou nepříjemné otázky, na které je těžké odpovědět – ale odpovědět na ně je důležité. Když neznáte základní charakteristiku vlastní značky, tak vám nepomůže ani ten nejlepší produktový manažer. Skvělý designér dokáže udělat design, který oslový vaše klienty – ale to jen když ví pro koho se design vytváří.

Na konec jde o to, jestli sami víte, kdo jste a co představujete.
